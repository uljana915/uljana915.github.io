<!DOCTYPE html>
<html>
<body>

<h1>Fjara tahab teada, kas tema jaoks on ka kuskil keegi</h1>
<img src="https://f10.pmo.ee/dVUwvPO5cU7bDUtgA9amX565SfA=/685x410/smart/nginx/o/2019/10/31/12701670t1h7b69.jpg">
<p>Fjara elu ei ole kunagi olnud lihtne. Ta on alati olnud soovimatu, teda on tõrjutud ning ilmselt isegi kividega eemale hurjutatud. Päevast päeva luusis kassipiiga Narva-Jõesuu hüljatud majade vahel, otsimas peavarju ja toidupoolist. Vahel õnn naerataski ja mõni eakas tädike jagas üle jäänud putru või kala jäänuseid, kuid enamiku aja oli Fjara elu suur olelusvõitlus. Võitlus elu nimel, mis ei olnudki tol hetkel elamist väärt.

Ühel saatuslikul päeval muutus Fjara jaoks kõik. Kas oli täis saanud tema kannatuste karikas või oli ta lihtsalt õigel ajal õiges kohas, aga üks hea inimene märkas teda. Miski Fjara juures puudutas selle inimese südant ning ta otsustas Fjarale abi otsida. Nüüd on kassipiiga turvakodu hoole all ning ootab oma elu esimest (ja igavest) päriskodu.

Turvakodus on Fjara veel tagasihoidlik, aga mida oodatagi kassilt, keda elu ja inimesed varem hellitanud pole? Siiski näitab Fjara inimese vastu huvi ning tema silmadesse tekib imeline soojus, kui tema ette konservikauss poetada. Fjara tahab nii väga tunda kõikehõlmavat armastust. Seda minu-inimene-on-minu-maailm armastust, kuid selleks vajab ta sind! Sind, keda oma inimeseks pidada ja kogu südamest armastada!<p>
<p><a href="https://lemmik.postimees.ee/6814747/paevakapp-fjara-tahab-teada-kas-tema-jaoks-on-ka-kuskil-keegi/" target="_blank">Fjarast leht</a></p>
<h2>Info</h2>

<table style="width:100%">
  <tr>
    <th>Nimi</th>
    <th>Vanus</th>
  </tr>
  <tr>
    <td>Fjara</td>
    <td>Pole teada</td>
  </tr>
</table>
<p>193818IAAB.</p>
<p><a href="https://www.ttu.ee/" target="_blank">ttu leht</a></p>

</body>
</html>
